سخنرانی حضرت معین الفقرا پیرامون 
مفاهیم آیات ۳۲ تا ۴۴ سوره کهف 
پنجشنبه    ۷ تیر  ۱۴۰۳ 
 
بسم الله الرحمن الرحیم  
قل اعوذ برب الناس 
 ملک الناس 
 اله الناس 
 من شرالوسواس الخناس 
 الذی یوسوس فی صدور الناس 
 من الجنه والناس 
بارالها به تو پناه می بریم از تو مدد می جوییم تویی اول و آخر ظاهر و باطن دور و نزدیک بی شریک و بی وزیر یگانه ی عالم هستی 
درود بر محمد مصطفی (ص) آخرین سفیرالهی و درود سلام بر اولین استاد طریقت  حضرت مولا علی (ع) 
درود و سلام بر بنیانگذار سلسله مبارکه ی علویه عالیه قادریه حضرت غوث الاعظم شاه محی الدین سید عبدالقادر گیلانی  
و درود و سلام بر بنیانگذار سلسله مبارکه ی علویه عالیه قادریه صادقیه حضرت غوث الاعظم سلطان جن و الانس سلطان بر و البحر شاه محی الدین سیدعلی اشرف صادقی 
با مدد از پیران طریقت یک به یک 
خدا را هزاران بار شکر که باز هم فرصت دیگری دست داد تا در جوار اولادمون باشیم  
هر انسانی حقیقتا ممکنه نسبت به این خلقت و نسبت خالق نظریات خاص خودش را داشته باشه ، یقینا ما میدونیم که هدفی برای خلقت هست و یقینا میدونیم که برای رسیدن به این هدف ابزاری لازم هست و چگونگی رسیدن به این هدف برای همه انسانها مهم هست. خُب ممکنه انسانهای مختلف  هدفهای مختلفی برای خلقت برای خودشون متصور بشوند ما عرفا یا حداقل کسانی که در مسیر عرفانی هستیم معتقدیم که هدف از خلقت رسیدن به جوار و وصال خداوند و همراه شدن با خداوند و با انبیاالله و اولیاالله هست، خُب هدف خلقت برای ما روشن هست بارها در موردش هم صحبت کردیم  فکر میکنیم تقریبا همه دراویش این طریقت به این هدف خلقت یقین دارند، اما چگونگی رسیدن به این هدف یا چگونه میشود این هدف را محقق کرد یک کلیاتی داره که باز ممکنه عده زیادی با این کلیات با همدیگه هم مسیر باشند و باز هم در این اختلاف نظر هست اختلاف سلیقه هست . در حقیقت میگیم این راه های رسیدن به خداوند هست این طریق رسیدن به خداوند هست یعنی بین عده ای که معتقد هستند که هدف از خلقت رسیدن به خداوند هست باز اختلاف عقیده و اختلاف نظر هست ولیکن بین این عده ای که با همدیگه اختلاف نظر دارند یک عده ای در مورد کلیاتش با همدیگه هم عقیده هستند. 
عده بسیار زیادی معتقد هستند که رسیدن به هدف خلقت و رسیدن به خداوند بواسطه اعمال صالح هست و عده دیگه ممکنه چیزهای دیگه ای مد نظرشون باشد و یک عده دیگه هم خلوت نشین هستند میگویند فلان کار را بکنید، ما دراویش این طریقت طریقتمون بر مبنای کلام خداوند و سنت نبوی هست، ما اینجا برای اینکه اصلا بدونیم هدف خلقت چگونه هست و چگونگی رسیدن به هدف خلقت هم بدونیم و درکش بکنیم از کلام خداوند و سنت نبی اکرم ص کمک میگیریم کلامی که در طول سالیانی دراز از زمان خود نبی اکرم ص بواسطه بهترین شاگردش مولا علی  ع تا به امروز مرتبا تکرار شده و هر پیری آمده هر استادی که آمده ادامه دهنده همان کلام و همان روش و همان عقاید و آرا و نظرات بوده است. 
خُب در سوره کهف آیه ۷ ، خداوند میفرماید ما این زمین را که خلق کردیم و هر زینتی که در آن قرار دادیم برای این است که ببینیم چه کسی اعمال صالح انجام میده میخواهیم ببینیم چه کسی نیکوکارتر هست و پرهیزکارتر هست، یعنی این آزمایش الهی این هست، خودش میفرماید ما این زینت را قرار دادیم آزمایش میکنیم میخواهیم ببینیم چه کسی نیکوکارتره. 
پس رسیدن به هدف خلقت موفقیت در آزمایشات الهیه و چگونه انسان در آزمایشات الهی موفق میشود؟  باز خداوند خودش نسخه میده، گفتیم بارها گفتیم قرآن پازلی هست باید آیات مختلفش را بیاریم در کنار همدیگه قرار بدیم تا اون مراد و مقصود اصلی حاصل بشود ، خداوند در سوره عصر میفرماید: 
 " ان الانسان لفی خسر ، الا الذین آمنوا و عملوا الصالحات و تواصو ا بالحق و تواصوا بالصبر" 
بله راه رسیدن به اینکه در این آزمایشات دچار خسارت نشیم در این آزمایشات موفق بیرون بیاییم عمل صالح هست و قبل از عمل صالح ایمان هست..... 
ادامه دارد 
انشاالله همه ما هم در این دنیا هم در اون دنیا در جوار پیرهای طریقتمون باشیم 
آمین یا رب العالمین
.باز خداوند خودش نسخه میده، گفتیم بارها گفتیم قرآن پازلی هست باید آیات مختلفش را بیاریم در کنار همدیگه قرار بدیم تا اون مراد و مقصود اصلی حاصل بشود ، خداوند در سوره عصر میفرماید: 
 " ان الانسان لفی خسر ، الا الذین آمنوا و عملوا الصالحات و تواصو ا بالحق و تواصوا بالصبر" 
بله راه رسیدن به اینکه در این آزمایشات دچار خسارت نشیم در این آزمایشات موفق بیرون بیاییم عمل صالح هست و قبل از عمل صالح ایمان هست. 
اگر انسان اون ایمان کافی را به خلقت و به خالقش نداشته باشه موفق نمیشه و اون عمل صالح هم که خداوند میفرماید حتی اون ایمان که خداوند میفرماید، میفرماید بواسطه توسل به صبر و به حق هست. حتی در یکجایی باز خداوند میفرماید اگر مشکلاتی دارید فکر میکنید از عهده یک آزمایشی بر نمی آیید راه حل به شما میدم ، نسخه ش این هست که به صبر و نماز توسل پیدا بکنید یعنی عبادات یعنی ایمان در جهات مختلف در زاویه های مختلف ممکنه اسم های مختلفی روی آن بگذارند ، ولیکن یک حقیقتی وجود داره سوای اینکه در چه زاویه ای بخواهیم بگیم سوای اینکه اسمش را بگذاریم ایمان بگذاریم عمل صالح بگذاریم نیکوکاری ،حقیقت این هست که همه ما انسانها در صورتی که ایمان نداشته باشیم عمل صالح هم نخواهیم داشت توهمی از عمل صالح هست، حتی ممکنه بعضی وقتها یک استثنائاتی وجود داشته باشه ولیکن عمده نیست برای موفقیت در آزمایشات الهی لازمه ش ابتداش ستونش پایه ش این نیست که تماما فقط ایمان لازمه ، نه ایمان لازم هست و در اثر اون ایمانی هست که بوجود میاد ، حقیقت هم همینه اگر انسان به خداوند و به خلقت خداوند ایمان داشته باشد و درک کرده باشد که که ابن خلقت به چه منظوره درک کرده باشد که باید در آزمایشات بسیاری شرکت بکنه این ایمان را داشته باشد و بواسطه این ایمانش دیگه دست و پاش نلرزه و به خطا نره اون عمل صالح را انجام بده . گاهی اوقات ما ایمان داریم که این آزماشه ولی خطا میکنیم مثلا یک مشکل مالی برامون پیش بیاد خودمون درک میکنیم حتی بعضی وقتها ایمان داریم ، درسته بعضی وقتها ایمان نداریم ولیکن بعضی وقتها ایمانی داریم یا حداقل ایمانکی داریم میدونیم این آزمایشه منتها برای رفعش مثلا رشوه میگیریم برای رفعش مثلا خدای نکرده دزدی میکنیم ، یعنی به خطا میخواهیم این ایمانی که داریم با این آزمایشی که برامون پیش آمده و ایمان داریم که آزمایشه میخواهیم با خطا این آزمایش را بگذرونیم. 
برای همینه ما میگیم تنها ایمان هم کافی نیست ایمان پایه ش هست ولیکن عمل صالح و اون که بدونیم چطوری این عمل صالح را مرتکب بشیم ، باز اینجا واقعا خداوند ارحم الراحمینه میگیم ما انسانها دیدمون ناقصه متوجه نمیشیم که حتی اگر هم به خداوند و و به خلقت خداوند ایمان داشته باشیم در اون انجام عمل صالحش دچار اشکال میشیم ، مثل این هست که بدونیم عده ای هستند خوارج هستند اینها ایمان خیلی قوی به خداوند دارند حتی مولا علی ع میفرماید اینها به حدی قرآن را شیرین میخوانند که هر کسی جذب اون ظاهر میشود ، ولیکن نمیدانند عمل صالح چی هست و خداوند برای ایشون ولی فرستاده مرشدی فرستاد که عمل صالح را هم یاد بگیرند ولیکن خودشون به نور پشت کردند و تنها اون ایمان به خداوند کافی کافی نیست. 
پس ابتدا اون ایمان هم باید جهات مختلف داشته باشد و ما میگیم مهمترین جهتش ایمان به خداوند و نور هدایت خداوند هست ، برای همینه باز در همین سوره کهف فکر میکنیم آیه ۱۷ و ۱۸ باشه خداوند میفرماید راه من این هست این راه منه این خلقت منه این طریقت منه این طریق منه هر کسی را بخواهم بواسطه آن هدایت میکنم و هر کسی که در این راه نبود هر کسی پشت به نور کرد دیگه هیچ ولی و مرشدی برایش نیست ، از اینجا دو نکته را انسان متوجه میشه: 
یک نکته ش این هست که اگر انسان مطابق با اراده خداوند و آیات خداوند پیش نره مسلمه به انحراف میره و به اون نتیجه خلقت نمیرسه 
نکته دومش این هست که خداوند ارحم الراحمینه  پس ولی و مرشدی قرار داده ، وقتی میفرماید هیچ ولی و مرشدی پیدا نمیشه معنیش این هست که بله ولی و مرشدی قرار دادم و به عقیده ما خداوند اینجا ولایتی را که تفویض میفرماید میخواهد برای انسانها به اثبات برسونه. 
قرآن بسیار ظریفه بعضی کسانی در توهم این هستند که میگویند قرآن رویای پیغمبر بود یا نمیدونیم بعضی جاهاش دچار یک همچنین نواقصی هست، اینها اشتباهه اگر کسی اهل دل باشه به عمق این قرآن توجه بکنه میبینه هیچ خطایی در آن نیست چیزی که در اون خطایی نباشه یعنی مال هوش زمینی نیست این مال هوشی فرازمینی هست که خطایی در آن نیست ، نه تنها خطایی در آن نیست بلکه نکاتش به حدی ظریف و قابل تامله که انسان از روی این متوجه میشود که یکمرتبه یکجا دوجا یک آیه دو آیه یک سوره ، میبینه سراسر مملو
هست از این نکات ظریف و بدیع ، پس یقین میاره که این مربوط به خالقی فرازمینی هست. 
پس این هست که یک ولی و مرشدی هست و این ولی و مرشد تلاش میکنه که انسانهایی که ایمان به خداوند پیدا کردند ایمان به نور هدایت خداوند پیدا کردند ، گفتیم تنها ایمان به خداوند کافی نیست ایمان به نور هدایت خداوند ، از قرآن گرفته از نبی خداوند گرفته از ولی خداوند گرفته و حتی اینجا گفتیم که اگر چه خداوند در مورد قرآن صحبت میکنه در مورد نبی ش صحبت میکنه در مورد ولی و مرشدش هم صحبت میکنه ، یعنی قطعا میخواهد به همه گوشزد بکنه که اینها انوار هدایت خداوند هستند و راه من همینه راه و طریق من همینه. پس بنابراین باید عمل صالح داشت علاوه بر ایمان باید عمل صالح داشت و روش تکفیک عمل صالح از عمل ناصالح را خداوند بر مبنای عقل و هوش هم  قرار داده ولیکن مهمترین نکته ش ولی و مرشدش هست و این ولی و مرشد در جهات مختلف انسان را ترغیب میکنه. 
اما عده ای هستند که حتی در این زمینه اون منیت و اون کبرشون اجازه نمیده که یک کسی را ولی و مرشد خودشون بدانند حتی از زمان نبی اکرم ص بعضی از عموهای پیغمبر ص که از نزدیکان پیغمبر ص بودند از روی اون کبر خودشون نمیخواستند بپذیرند که ایشون فرستاده خداونده ، اگر دقت بکنیم بیشترین ضدیت را ابوجهل و ابو لهب با نبی اکرم ص داشتند و بعد از ایشون هم همینطوری بود مولا علی ع  هم نگاه بکنید ائمه را هم نگاه بکنید پیران طریقت را هم نگاه بکنید ، عده ای هستند از روی کبر و این کبر به نحوی هست که ما فکر میکنیم در نهایت خودشون بازنده هستند اگر به گذشته هم نگاه بکنیم آیا ابولهب برنده بود؟ آیا ابو جهل برنده بود؟ آیا شمر و معاویه و یزید برنده بودند؟  
خُب مسلمه که خداوند انوار هدایت خودش را هم به یک نحوی تفویض میفرماید که از سایه ایشون هم باز هدایت بوجود بیاد و به همین ترتیبه که از سایه مولا علی ع از سایه نبی اکرم ص امام حسین ع یک همچنین هدایتی هم بوجود آمده...... 
ادامه دارد
انشاالله همه ما هم در این دنیا هم در اون دنیا در جوار پیرهای طریقتمون باشیم
آمین یا رب العالمین
